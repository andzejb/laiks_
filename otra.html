<!DOCTYPE html>
<!--
Click nbfs://nbhost/SystemFileSystem/Templates/Licenses/license-default.txt to change this license
Click nbfs://nbhost/SystemFileSystem/Templates/ClientSide/html.html to edit this template
-->
<html>
    <head>
        <title></title>
        <meta charset="UTF-8">
        <meta name="viewport" content="width=device-width, initial-scale=1.0">
    </head>
    <body>
        <div></div>
        <p>Personīgā laika inventarizācija, prioritāšu noteikšana, nozīmīgāko darbu plānu gatavošana dienai, nedēļai un ilgākam laikam, iekļaujot arī personiskus sīkumus, šo plānu sistemātiska pielietošana nes labus rezultātus</p>
        <div>1. Laika revīzija ik pēc 15 minūtēm</div>
        <p>Katram būtu vērtīgi veikt sava laika inventarizāciju, katru dienu ik pēc 15 minūtēm pierakstot atbildi jautājumam: “Ko es esmu darījis?” Tas labi palīdz izvērtēt iztērētos laika resursus.</p>
        <div>2. Atmetam toleranci, ja runa par laika zagšanu sev</div>
        <p>Ja mums zog naudu, mēs par to rakstām policijā iesniegumu, taču esam toleranti, ja paši sev zogam laiku. Ja ir sajūta, ka svarīgas lietas atliekam pat, ja arī tās ierakstītas plānotājā, tās jāpasaka kādam skaļi, vai ar tām jāpadalās elektroniskajā sarakstē, sociālajos tīklos. Kļūst neērti nepaveikt pausto, jo pateikts plāns vairs nav tikai mūsu plāns!</p>
        <div>3. Slikts plāns ir labāks, nekā nekāds</div>
        <p>Laika plānošana ir dzīves plānošana, kurā arī slikts plāns ir labāks, nekā nekāds. Nav svarīgi kā plānojam savu laiku - vai tas ir plāns vienai dienai, mēnesim, ceturksnim, gadam vai pieciem gadiem, bet galvenais, lai ir vismaz kaut kāds plāns! Izveidots laika karkass un saplānoti darbi pie iecerētā mērķa ved daudz ātrāk.</p>
        <div>4. Plānojam kā pavadīsim laiku ar sev tuvajiem</div>
        <p>Dzīvē daudz kas nenotiek pēc plāna, kas nav slikti, tomēr plāns vai mērķi ilgtermiņā palīdz mums sevi disciplinēt vai ielikt noteiktā rāmī. Ideāli, ja tajā vietu atrodam ne tikai darbam, studijām u.tml., bet arī pašsaprotamām lietām. Plānā noteikti jābūt ailītei arī laikam, ko pavadām ar ģimeni, bērniem, vecākiem, draugiem.</p>
        <div>5. Kuri sīkumi man traucē taupīt laiku?</div>
        <p>Jāapzinās ikdienišķas darbības, kuras regulējot, vai no tām atsakoties, nākotnē varētu ietaupīt laiku.</p>
        <div>6. Glābējzvans mums līdzās</div>
        <p>Ne viss ir jādara pašam! Atliek atrast atbalsta komandu, kam uzticēt daļu no pienākumiem mājās un birojā vai citur.</p>
        <div>7. Sākam ar nepatīkamāko</div>
        <p>Bieži mūsu laiku kavē nepatīkamie darbi, kuru uzsākšana prasa saņemšanos un piepūli. Labi darbojas ieteikums dienu iesākt tieši ar nepatīkamākā darba paveikšanu - zvans zobārstam, neapmierinātam klientam, draudzenei, ar kuru vakar sastrīdējāmies. Jo ātrāk nepatīkamais būs aiz muguras, jo ātrāk veiksies pārējie iecerētie darbi.</p>
    </body>
</html>
